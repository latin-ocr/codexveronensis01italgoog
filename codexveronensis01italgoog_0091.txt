C. 2. Euangelium secundum Lucanum. , 81

eo, 28. et ipse accepit eum in manibus et benedixit deum et dixit:
29. Nunc dimitte seruum tuum domine secundum uerbum tuum in
pace, 30. quia uiderunt oculi mei salutare tuum, 31. quod parasti
ante faciem omnium populorum, 32. lumen ad reuelationem oculo·-
rum et gloriam plebis tuae Istrahel. 33. Et erat Joseph et mater
eius mirantes super his, quae dicebantur de illo. 34. Et benedixit
illos Symaeon et dixit ad Mariam matrem eius: Ecce hic positus est
in casum et resurrectionem multorum in Istrahel et in signum, quod
contradicetur. 35. Et tuam ipsius animam pertransiet gladius, ut
reuelentur multorum cordium cogitationes. 36. Et Anna prophetissa
filia Fanuel de tribu Aser, haec processerat in diebus multis et ui-
xerat annos cum uiro suo VII a uirginitate sua, 37. et haec uidua
annorum LXXXIIII, quae non discedebat de temp10, ieiuniis et ob-
seruationibus seruiens nocte ac die. 38. Et haec, ipsa hora stans
confitebatur domino et loquebatur de illo omnibus, qui expectabant
redemptionem Hierusalem. 39. Et ut perfecerunt omnia secundum
legem domini, reuersi sunt in Galilaeam in ciuitatem suam Nazareth.
40. Puer autem confortabatur et crescebat et implebatur sapientia et
gratia dei erat cum illo. 41. Et ibant Joseph et Maria per omnes
annos in Hierusalem in diem sollemni paschae. 42. Et cum facti
essent illi anni XII, et ascendissent in Hierusolima secundum con-
suetudinem diei festi3 43. consummatisque diebuS, cum redirent, re· ’
mansit Jesus puer in Hierusalem, et non cognouit Joseph et mater
eius, 44. existimantes illum esse in comitatu, uenerunt iter diei et
requirebant eum inter cognatos et notos. 45. Et non inuenientes
eum regressi sunt in Hierusalem quaerentes eum. 46. Et factum
est post triduo inuenerunt illum in templo sedentem in medio docto-
rum, audientem illos et interrogantem eos. 47. Stupebant autem
omnes, qui eum audiebant, super prudentia et responsis eius 48.
Et uiso illo expauerunt, et dixit mater eius ad illum: fili, quid fe-
cisti nobis sic? dolentes quaerebamus te. Et ait ad illos: quid est
quod me quaeritis? 49. nescitiS, quia in propria patris mei oportet me
esse? 50. Et ipsi non intellexerunt uerbum, quod locutus est ad
illos. 51. Et uenit Nazareth et erat subditus illis. Et mater eius
conseruabat omnia uerba haec in corde suo. 52. Et Jesus proficie-
bat aetate et sapientia et gratia aput deum et homines.

111. 1. Anno autem quintodecimo imperii Tiberi caesariS, pro-
curante l‘ontio Pilato Judaeae, tetrarcha autem Galilaeae Herode,
Philippo autem fratre eius tetrarcha Itureae et Traconidis regionis, et

6

