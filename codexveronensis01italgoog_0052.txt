42 Euangelium secuudum Matthaeum. C. 28

XXVIII. 1. Uespere autem sabbati, quae lucescit in prima
sabbati, uenit Maria Magdalena et altera Maria uidere sepulchrum.
2. Et ecce terremotus factus est magnus, Angelus enim domini de-
scendit de caelo, et adcedens reuoluit lapidem et sedebat super eum,
3. erat autem aspectus eius sicut fulgur, et uestimenta eius candida
sicut nix. 4. Prae timore autem eius exterriti sunt custodes et facti
sunt uelut mortui. 5. Respondens autem angelus dixit mulieribus:
Nolite timere uos, scio enim quod Jesum‚ qui crucifixus est, quae-
ritis3 6. non est hic, surrexit enini, sicut dixit3 uenite et uidete
locum, ubi positus erat dominus. 7. Et cito eunt-es, dicite discipulis
eius, quia surrexit et praecedit uos in Galilaeam‚ ibi eum uidebitis.
Ecce dixi uobis. 8. Et exierunt cito de monumento cum timore et
gaudio magno currentes nuntiare discipulis eius. 9. Et ecce Jesus
occurrit illis dicens: Habete. Illae accesserunt et tenuerunt pedes
eius et adorauerunt eum. 10. Tunc ait illis: Nolite timere uos, ite
nuntiate fratribus meis, ut eant in Galilaeam, ibi me uidebuut. 11.
Quae cum abissent, ecce quidam de custodibus uenerunt in ciuitatem
et nuntiauerunt principibus sacerdotum omnia, quae facta sunt. 12. Ec
congregati cum senioribus consilio accepto 13. pecuniam copiosam
dederunt militibus dicentes: Dicite, quia discipuli eius nocte uenerunt
et ,furati sunt eum, nobis dormientibus, 14. Et si hoc auditum fuerit
a praeside, nos suadebimus ei et securos uos faciemus, 15. Ad illi
accepta pecunia fecerunt sicut erant docti. Et diuulgatum est uerbum
istut aput Judaeos usque in hodiernum diem. 16. ΧΙ. autem discipuli
abierunt in monte, ubi constituerat illis Jesus. 17. Et uidentes eum
adorauerunt, quidam autem dubitauerunt. 18. Et accedens Jesus lo·
cutus est illis dicens: Data est mihi omnis potestas in caelo et in
terra. 19. Euntes nunc, docete omnes genteS, baptizantes eos in no-
mine patris et filii et spiritus sancti, 20. docentes eos seruare omnia,
quaecumquae mandaui uobis, Et ecce ego uobiscum sum omnibus
’ diebus usque ad consummationem saeculi. Amen. ·

Α Euangelium sec. Matthaeum explicit. Incipit sec. Johaunen.

———-———

